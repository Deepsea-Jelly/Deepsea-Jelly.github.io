<!doctype html><html lang=en dir=ltr><head><meta charset=utf-8><meta name=viewport content="width=device-width,initial-scale=1"><meta name=description content="汉皇重色思倾国，御宇多年求不得。

杨家有女初长成，养在深闺人未识。
天生丽质难自弃，一朝选在君王侧。
回眸一笑百媚生，六宫粉黛无颜色。 "><meta name=theme-color content="#FFFFFF"><meta name=color-scheme content="light dark"><meta property="og:title" content="Chapter V: 长恨歌"><meta property="og:description" content="汉皇重色思倾国，御宇多年求不得。

杨家有女初长成，养在深闺人未识。
天生丽质难自弃，一朝选在君王侧。
回眸一笑百媚生，六宫粉黛无颜色。 "><meta property="og:type" content="article"><meta property="og:url" content="https://Deepsea-Jelly.github.io/zh/post/chapter-5/"><meta property="article:section" content="zh"><meta property="article:published_time" content="2017-04-13T11:15:58-04:00"><meta property="article:modified_time" content="2022-10-06T20:47:21+08:00"><title>Chapter V: 长恨歌 | Deepsea_l</title><link rel=manifest href=/manifest.json><link rel=icon href=/favicon.png type=image/x-icon><link rel=stylesheet href=/book.min.c58292d36b18b675680ab9baea2029204537b839ea72f258746ec0f32ce8d6c8.css integrity="sha256-xYKS02sYtnVoCrm66iApIEU3uDnqcvJYdG7A8yzo1sg=" crossorigin=anonymous><script defer src=/flexsearch.min.js></script>
<script defer src=/en.search.min.1ada72b3db71e7fd92bb7ff65df88608983f8edc916f7cec4f8dfff6951a4f8c.js integrity="sha256-Gtpys9tx5/2Su3/2XfiGCJg/jtyRb3zsT43/9pUaT4w=" crossorigin=anonymous></script>
<script defer src=/sw.min.6f6f90fcb8eb1c49ec389838e6b801d0de19430b8e516902f8d75c3c8bd98739.js integrity="sha256-b2+Q/LjrHEnsOJg45rgB0N4ZQwuOUWkC+NdcPIvZhzk=" crossorigin=anonymous></script></head><body dir=ltr><input type=checkbox class="hidden toggle" id=menu-control>
<input type=checkbox class="hidden toggle" id=toc-control><main class="container flex"><aside class=book-menu><div class=book-menu-content><nav><h2 class=book-brand><a class="flex align-center" href=/><span>Deepsea_l</span></a></h2><div class=book-search><input type=text id=book-search-input placeholder=Search aria-label=Search maxlength=64 data-hotkeys=s/><div class="book-search-spinner hidden"></div><ul id=book-search-results></ul></div><ul class=book-languages><li><input type=checkbox id=languages class=toggle>
<label for=languages class="flex justify-between"><a role=button class="flex align-center"><img src=/svg/translate.svg class=book-icon alt=Languages>
English</a></label><ul><li><a href=https://Deepsea-Jelly.github.io/ru/>Russian</a></li><li><a href=https://Deepsea-Jelly.github.io/zh/>Chinese</a></li></ul></li></ul><ul><li class=book-section-flat><a href=/docs/example/>Example Site</a><ul><li><a href=/docs/example/table-of-contents/>Table of Contents</a><ul><li><a href=/docs/example/table-of-contents/with-toc/>With ToC</a></li><li><a href=/docs/example/table-of-contents/without-toc/>Without ToC</a></li></ul></li><li><input type=checkbox id=section-4e46b01272d410b3a99461d79326ddf4 class=toggle>
<label for=section-4e46b01272d410b3a99461d79326ddf4 class="flex justify-between"><a role=button>Collapsed</a></label><ul><li><a href=/docs/example/collapsed/3rd-level/>3rd Level</a><ul><li><a href=/docs/example/collapsed/3rd-level/chapter-1-copy/>文章标题</a></li><li><a href=/docs/example/collapsed/3rd-level/4th-level/>4th Level</a></li></ul></li></ul></li></ul></li><li class=book-section-flat><span>Shortcodes</span><ul><li><a href=/docs/shortcodes/buttons/>Buttons</a></li><li><a href=/docs/shortcodes/columns/>Columns</a></li><li><a href=/docs/shortcodes/details/>Details</a></li><li><a href=/docs/shortcodes/expand/>Expand</a></li><li><a href=/docs/shortcodes/hints/>Hints</a></li><li><a href=/docs/shortcodes/katex/>Katex</a></li><li><a href=/docs/shortcodes/mermaid/>Mermaid</a></li><li><input type=checkbox id=section-d3fc1bf6d66cd84b896a0af9f40cb1d5 class=toggle>
<label for=section-d3fc1bf6d66cd84b896a0af9f40cb1d5 class="flex justify-between"><a href=/docs/shortcodes/section/>Section</a></label><ul><li><a href=/docs/shortcodes/section/first-page/>First Page</a></li><li><a href=/docs/shortcodes/section/second-page/>Second Page</a></li></ul></li><li><a href=/docs/shortcodes/tabs/>Tabs</a></li></ul></li></ul><ul><li><a href=/posts/>Blog</a></li><li><a href=https://Deepsea-Jelly.github.io target=_blank rel=noopener>Github</a></li><li><a href=https://themes.gohugo.io/hugo-book/ target=_blank rel=noopener>Hugo Themes</a></li></ul></nav><script>(function(){var e=document.querySelector("aside .book-menu-content");addEventListener("beforeunload",function(){localStorage.setItem("menu.scrollTop",e.scrollTop)}),e.scrollTop=localStorage.getItem("menu.scrollTop")})()</script></div></aside><div class=book-page><header class=book-header><div class="flex align-center justify-between"><label for=menu-control><img src=/svg/menu.svg class=book-icon alt=Menu></label>
<strong>Chapter V: 长恨歌</strong>
<label for=toc-control><img src=/svg/toc.svg class=book-icon alt="Table of Contents"></label></div><aside class="hidden clearfix"><nav id=TableOfContents><ul><li><a href=#长恨歌>长恨歌</a><ul><li><a href=#唐白居易>（唐）白居易</a></li></ul></li></ul></nav></aside></header><article class=markdown><h1 id=长恨歌>长恨歌
<a class=anchor href=#%e9%95%bf%e6%81%a8%e6%ad%8c>#</a></h1><h2 id=唐白居易>（唐）白居易
<a class=anchor href=#%e5%94%90%e7%99%bd%e5%b1%85%e6%98%93>#</a></h2><p>汉皇重色思倾国，御宇多年求不得。</p><p>杨家有女初长成，养在深闺人未识。</p><p>天生丽质难自弃，一朝选在君王侧。</p><p>回眸一笑百媚生，六宫粉黛无颜色。</p><p>春寒赐浴华清池，温泉水滑洗凝脂。</p><p>侍儿扶起娇无力，始是新承恩泽时。</p><p>云鬓花颜金步摇，芙蓉帐暖度春宵。</p><p>春宵苦短日高起，从此君王不早朝。</p><p>承欢侍宴无闲暇，春从春游夜专夜。</p><p>后宫佳丽三千人，三千宠爱在一身。</p><p>金屋妆成娇侍夜，玉楼宴罢醉和春。</p><p>姊妹弟兄皆列土，可怜光采生门户。</p><p>遂令天下父母心，不重生男重生女。</p><p>骊宫高处入青云，仙乐风飘处处闻。</p><p>缓歌慢舞凝丝竹，尽日君王看不足。</p><p>渔阳鼙鼓动地来，惊破霓裳羽衣曲。</p><p>九重城阙烟尘生，千乘万骑西南行。</p><p>翠华摇摇行复止，西出都门百余里。</p><p>六军不发无奈何，宛转蛾眉马前死。</p><p>花钿委地无人收，翠翅金雀玉搔头。</p><p>君王掩面救不得，回看血泪相和流。</p><p>黄埃散漫风萧索，云栈萦纡登剑阁。</p><p>峨嵋山下少人行，旌旗无光日色薄。</p><p>蜀江水碧蜀山青，圣主朝朝暮暮情。</p><p>行宫见月伤心色，夜雨闻铃肠断声。</p><p>天旋地转回龙驭，到此踌躇不能去。</p><p>马嵬坡下泥土中，不见玉颜空死处。</p><p>君臣相顾尽沾衣，东望都门信马归。</p><p>归来池苑皆依旧，太液芙蓉未央柳。</p><p>芙蓉如面柳如眉，对此如何不泪垂。</p><p>春风桃李花开夜，秋雨梧桐叶落时。</p><p>西宫南苑多秋草，落叶满阶红不扫。</p><p>梨园弟子白发新，椒房阿监青娥老。</p><p>夕殿萤飞思悄然，孤灯挑尽未成眠。</p><p>迟迟钟鼓初长夜，耿耿星河欲曙天。</p><p>鸳鸯瓦冷霜华重，翡翠衾寒谁与共。</p><p>悠悠生死别经年，魂魄不曾来入梦。</p><p>临邛道士鸿都客，能以精诚致魂魄。</p><p>为感君王辗转思，遂教方士殷勤觅。</p><p>排空驭气奔如电，升天入地求之遍。</p><p>上穷碧落下黄泉，两处茫茫皆不见。</p><p>忽闻海上有仙山，山在虚无缥缈间。</p><p>楼阁玲珑五云起，其中绰约多仙子。</p><p>中有一人字太真，雪肤花貌参差是。</p><p>金阙西厢叩玉扃，转教小玉报双成。</p><p>闻道汉家天子使，九华帐里梦魂惊。</p><p>揽衣推枕起徘徊，珠箔银屏迤逦开。</p><p>云髻半偏新睡觉，花冠不整下堂来。</p><p>风吹仙袂飘飖举，犹似霓裳羽衣舞。</p><p>玉容寂寞泪阑干，梨花一枝春带雨。</p><p>含情凝睇谢君王，一别音容两渺茫。</p><p>昭阳殿里恩爱绝，蓬莱宫中日月长。</p><p>回头下望人寰处，不见长安见尘雾。</p><p>惟将旧物表深情，钿合金钗寄将去。</p><p>钗留一股合一扇，钗擘黄金合分钿。</p><p>但教心似金钿坚，天上人间会相见。</p><p>临别殷勤重寄词，词中有誓两心知。</p><p>七月七日长生殿，夜半无人私语时。</p><p>在天愿作比翼鸟，在地愿为连理枝。</p><p>天长地久有时尽，此恨绵绵无绝期。</p></article><footer class=book-footer><div class="flex flex-wrap justify-between"><div><a class="flex align-center" href=https://github.com/alex-shpak/hugo-book/commit/360a55f7e8d95000c5c7c1e204cb7e1fa0e12037 title="Last modified by Deepsea-Jelly | October 6, 2022" target=_blank rel=noopener><img src=/svg/calendar.svg class=book-icon alt=Calendar>
<span>October 6, 2022</span></a></div><div><a class="flex align-center" href=https://github.com/alex-shpak/hugo-book/edit/main/exampleSite/content/zh/post/chapter-5.md target=_blank rel=noopener><img src=/svg/edit.svg class=book-icon alt=Edit>
<span>Edit this page</span></a></div></div><script>(function(){function e(n){const e=window.getSelection(),t=document.createRange();t.selectNodeContents(n),e.removeAllRanges(),e.addRange(t)}document.querySelectorAll("pre code").forEach(t=>{t.addEventListener("click",function(){if(window.getSelection().toString())return;e(t.parentElement),navigator.clipboard&&navigator.clipboard.writeText(t.parentElement.textContent)})})})()</script></footer><div class=book-comments></div><label for=menu-control class="hidden book-menu-overlay"></label></div><aside class=book-toc><div class=book-toc-content><nav id=TableOfContents><ul><li><a href=#长恨歌>长恨歌</a><ul><li><a href=#唐白居易>（唐）白居易</a></li></ul></li></ul></nav></div></aside></main></body></html>